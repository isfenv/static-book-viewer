<h2>شناسه‌ها در جاوااسکریپت</h2>
<div>
    <p style="text-align: justify;">زمانی که برنامه‌نویسی می‌کنید (با هر زبانی)، در موارد متعددی نیاز به تعریف یک نام
        جدید دارید. از این نام‌ها برای نگهداری مقادیر مختلف که در اجرای برنامه مورد نیاز هستند استفاده می‌شود. مثلاً
        ممکن است برای نگهداری آدرس صفحه‌ی وب جاری از نام url استفاده کنید. از این پس به وفور از این نوع نام‌ها در این
        کتاب خواهید دید که اصطلاحاً به این نام‌ها &#8220;<strong>شناسه</strong>&#8221; یا <strong>Identifier</strong>
        گفته می‌شود. هر زبان برنامه‌نویسی قوانین خاص خود را برای نام‌گذاری شناسه‌ها دارد. جاوااسکریپت نیز برای نام‌گذاری
        شناسه‌ها قوانینی دارد که به شرح زیر هستند.</p>
    <ul style="text-align: justify;">
        <li class="mb-2">یک شناسه می‌تواند با کنار هم قرار دادن تعدادی کاراکتر از حروف الفبا (لاتین یا غیر لاتین)،
            اعداد، خط زیر &#8220;_&#8221; (Underscore) و کاراکتر &#8220;$&#8221; تشکیل شود.</li>
        <li class="mb-2">اولین کاراکتر یک شناسه نباید یک عدد باشد</li>
        <li class="mb-2">شناسه نباید یکی از کلمات رزرو شده (Reserved Words) باشد. (در بخش بعدی به این موضوع می‌پردازیم)
        </li>
    </ul>
    <p style="text-align: justify;">با توجه به موارد فوق، تمام نام‌های زیر، یک شناسه‌ی معتبر در جاوااسکریپت محسوب
        می‌شوند.</p>
    <pre class="ltr"><code class="language-javascript">
name
url
FIRSTname
lastName
زبان
آدرس
Answer
aaaaaaaaaaaaaa
BbBbBBb
c75
__cc__
$
$$$$$$$$
</code></pre>
    <p style="text-align: justify;">نام‌های زیر را نیز می‌توان به عنوان شناسه‌های نامعتبر مثال زد.</p>
    <pre class="ltr"><code class="language-javascript">
2aa                  // با یک عدد شروع شده
var                   // یکی از کلمات رزرو شده است
aa@bb             // کاراکتر @ غیر مجاز است
last name         // کاراکتر فاصله غیر مجاز است
</code></pre>
    <p>همچنین علاوه بر قوانین فوق که رعایت کردن آنها الزامی است. تعدادی پیشنهاد و قاعده‌ی غیر ضروری نیز وجود دارد که
        بهتر است در هنگام نام‌گذاری شناسه‌ها از آنها پیروی کنید.</p>
    <ul>
        <li style="text-align: justify;">از روش نام‌گذاری Camel case پیروی کنید. در این روش تمام کاراکترهای یک شناسه با
            حروف کوچک نوشته می‌شوند. و فقط در صورتی که یک شناسه از بیش از یک کلمه تشکیل شده باشد، حرف اول کلمات (به جز
            کلمه‌ی اول) با حروف بزرگ نوشته می‌شود. نمونه‌هایی از نام‌گذاری‌های مبتنی بر Camel case را در شناسه‌های زیر
            می‌بینید.</li>
    </ul>
    <pre class="ltr"><code class="language-javascript">
name
myName
yourName
freeJavascriptBook
</code></pre>
    <p style="text-align: justify;">توجه کنید که جاوااسکریپت یک زبان حساس به حالت (Case Sensitive) است. یعنی حروف کوچک و
        بزرگ در شناسه‌ها یکسان نیستند. در نتیجه شناسه‌ای مانند myName، با شناسه‌هایی مانند myname، MYNAME و mYnAmE
        متفاوت است.</p>
    <ul>
        <li class="mb-2" style="text-align: justify;">سعی کنید از شناسه‌های با معنی استفاده کنید. مثلاً اگر از شناسه‌ای
            برای ذخیره‌سازی پاسخ یک سوال استفاده می‌کنید، استفاده از نام‌هایی مانند p یا hh اصلاً مناسب نیست و بهتر است
            از یک نام با معنی مانند answer یا حتی pasokh استفاده کنید. این کار خوانایی برنامه‌ی شما را افزایش می‌دهد.
        </li>
        <li class="mb-2" style="text-align: justify;">یکی از شناسه‌های معتبر و قابل استفاده در جاوا اسکرپیت، شناسه‌ی تک
            کاراکتری &#8220;$&#8221; است. اما توصیه می‌شود از این شناسه هیچگاه استفاده نکنید. چرا که کتابخانه‌ی مشهور
            jQuery که در بسیاری از صفحات وب امروزی به کار برده می‌شود از همین شناسه استفاده می‌کند. در نتیجه استفاده
            کردن از این شناسه در صفحات وبی که از jQuery هم استفاده می‌کنند، می‌تواند مشکلاتی را پدید آورد.</li>
    </ul>
    <p>نکات دیگری نیز در مورد شناسه‌ها وجود دارد که به مرور با آنها آشنا خواهید شد.</p>
</div>