
                <h2>ویرایشگرهای متن</h2>
                <div><p style="text-align: justify;">یکی از ویژگی‌های خوب جاوا اسکریپت این است که نیازی به یک محیط توسعه‌ی پیشرفته نخواهید داشت و با یک ویرایشگر متن ساده می‌توانید کدهای جاوا اسکریپت را بنویسید.</p>
<p style="text-align: justify;">ویرایشگر متنی که به صورت پیش‌فرض همراه هر سیستم عاملی وجود دارد (مانند Notepad در ویندوز) برای کدنویسی کافی است. اما با این حال بیشتر برنامه‌نویسان ترجیح می‌دهند از ویرایشگرهای پیشرفته‌تری برای این منظور استفاده کنند. این نوع ویرایشگرها امکاناتی نظیر برجسته‌سازی کد (Code Highlighting)، تکمیل کد (Code Completion) و کاوشگر فایل‌های پروژه (File Explorer) را در اختیار برنامه‌نویس قرار می‌دهند که سرعت کدنویسی را افزایش می‌دهند. تعداد بسیار زیادی از این نوع ویرایشگرها وجود دارد که بیشتر آنها نیز رایگان هستند. برای برنامه‌نویسان جاوا اسکریپت شاید ویرایشگرهایی مانند <span class="d-inline-block">Atom</span>، Brackets و Visual Studio Code جذاب‌تر باشند. چرا که خود این ویرایشگرها با جاوا اسکریپت نوشته شده‌اند.</p>
<p style="text-align: justify;">البته استفاده از محیط‌های توسعه‌ی یکپارچه (IDE) می‌تواند امکانات بیشتری را در اختیار برنامه‌نویس قرار دهد. اما برای شروع کار و برای پروژه‌های کوچک تا متوسط نیازی به این ابزارها نخواهید داشت. اما احتمالاً در آینده برای مدیریت پروژه‌های بزرگ از این محیط‌های توسعه استفاده خواهید کرد. از مشهورترین IDE ها می‌توان به <span class="d-inline-block">Visual Studio</span>، <span class="d-inline-block">PhpStorm</span>، Netbeans و &#8230; اشاره کرد.</p>
<p>&nbsp;</p>
<h2 style="text-align: justify;">ویرایشگرهای آنلاین</h2>
<p style="text-align: justify;">یکی دیگر از روش‌های کدنویسی با جاوا اسکریپت استفاده از ویرایشگرهای آنلاین مانند <span class="d-inline-block"><a href="https://codepen.io/" target="_blank" rel="noopener noreferrer">CodePen</a></span>، <a href="https://jsfiddle.net/" target="_blank" rel="noopener noreferrer">JS Fiddle</a> و <a href="https://jsbin.com/" target="_blank" rel="noopener noreferrer">JS Bin</a> است. این ویرایشگرها ضمن اینکه امکان کدنویسی با <span class="d-inline-block">JavaScript</span>، HTML و CSS را فراهم می‌کنند. این امکان را نیز فراهم می‌کنند که نتیجه‌ی اجرای کدها را همزمان داخل مرورگر مشاهده کرده و آن را با دیگران به اشتراک بگذارید. همچنین می‌توانید آخرین استانداردها را در کدنویسی خود به کار ببرید. چرا که این ابزارها امکان اجرای کدهای شما را در مرورگرهای قدیمی‌تر هم فراهم می‌کنند.</p>
<p style="text-align: justify;">تعداد زیادی از مثال‌های این کتاب در <strong>CodePen</strong> ذخیره شده‌اند. بنابراین شما می‌توانید این مثال‌ها را به صورت آنلاین مشاهده کرده، ویرایش کنید و حتی تغییرات خود را ذخیره کنید.</p>
</div>
                